Άδεια χρήσης

Το παρόν έγγραφο αποτελεί μια συμφωνία που διέπεται από το τοπικό δίκαιο, ανάμεσα σε εσάς (είτε είστε φυσικό είτε νομικό πρόσωπο), τον τελικό χρήστη, και τη BVRP Software S.A. (BVRP). Σε περίπτωση που δεν συμφωνείτε με τους όρους της παρούσας άδειας, επιστρέψτε άμεσα τη συσκευασία των δίσκων και τα συνοδευτικά στοιχεία (συμπεριλαμβανομένων του έντυπου υλικού, των ντοσιέ και άλλων μέσων συσκευασίας και φύλαξης) στο σημείο από όπου τα προμηθευτήκατε για πλήρη επιστροφή του τιμήματος.

ΑΔΕΙΑ ΧΡΗΣΗΣ ΛΟΓΙΣΜΙΚΟΥ ΤΗΣ BVRP SOFTWARE S.A.
1.ΠΑΡΑΧΩΡΗΣΗ ΑΔΕΙΑΣ ΧΡΗΣΗΣ.
Η Άδεια χρήσης λογισμικού της BVRP ("Άδεια χρήσης") σας παραχωρεί το δικαίωμα χρήσης ενός αντιγράφου της συγκεκριμένης έκδοσης του προϊόντος λογισμικού που προσδιορίζεται παραπάνω ("ΛΟΓΙΣΜΙΚΟ") σε οποιονδήποτε υπολογιστή, με την προϋπόθεση το ΛΟΓΙΣΜΙΚΟ να χρησιμοποιείται σε έναν μόνο υπολογιστή οποιαδήποτε στιγμή.
Εάν διαθέτετε περισσότερες από μία Άδειες χρήσης του ΛΟΓΙΣΜΙΚΟΥ, επιτρέπεται οποιαδήποτε χρονική στιγμή να χρησιμοποιείτε τόσα αντίγραφα του ΛΟΓΙΣΜΙΚΟΥ, όσες και οι Άδειες χρήσης που διαθέτετε.
Χρήση του ΛΟΓΙΣΜΙΚΟΥ θεωρείται η φόρτωσή του στην προσωρινή μνήμη (δηλ. RAM) ή η εγκατάστασή του στη σταθερή μνήμη (για παράδειγμα, στον σκληρό δίσκο, σε CD-ROM ή σε άλλο αποθηκευτικό μέσο) αυτού του υπολογιστή. Ωστόσο, η εγκατάσταση σε ένα διακομιστή δικτύου με αποκλειστικό σκοπό τη διανομή σε άλλους υπολογιστές δεν αποτελεί "χρήση".
Εάν ο προβλεπόμενος αριθμός χρηστών του ΛΟΓΙΣΜΙΚΟΥ υπερβαίνει τον αριθμό των διαθέσιμων Αδειών χρήσης, θα πρέπει να διαθέτετε έναν κατάλληλο μηχανισμό ή μία κατάλληλη διαδικασία που να εξασφαλίζει ότι ο αριθμός των ατόμων που χρησιμοποιούν ταυτόχρονα το ΛΟΓΙΣΜΙΚΟ δεν υπερβαίνει τον αριθμό των Αδειών χρήσης. 
Εάν το ΛΟΓΙΣΜΙΚΟ είναι μόνιμα εγκατεστημένο στον σκληρό δίσκο ή σε άλλη συσκευή αποθήκευσης ενός ηλεκτρονικού υπολογιστή (ο οποίος δεν είναι διακομιστής δικτύου) και ένα άτομο χρησιμοποιεί αυτόν τον ηλεκτρονικό υπολογιστή για περισσότερο από το 80% του χρόνου κατά τον οποίο αυτός χρησιμοποιείται, επιτρέπεται στο ίδιο άτομο να χρησιμοποιεί το ΛΟΓΙΣΜΙΚΟ είτε σε έναν φορητό είτε σε έναν οικιακό ηλεκτρονικό υπολογιστή.

2.ΠΝΕΥΜΑΤΙΚΑ ΔΙΚΑΙΩΜΑΤΑ.
Το ΛΟΓΙΣΜΙΚΟ είναι ιδιοκτησία της BVRP και προστατεύεται από τους νόμους περί δικαιωμάτων πνευματικής ιδιοκτησίας των Ηνωμένων Πολιτειών και από διατάξεις διεθνών συμβάσεων. Επομένως, πρέπει να μεταχειρίζεστε το ΛΟΓΙΣΜΙΚΟ όπως θα μεταχειριζόσαστε οποιοδήποτε άλλο έργο πνευματικής ιδιοκτησίας (όπως ένα βιβλίο ή μια μουσική εγγραφή), με την εξαίρεση ότι μπορείτε είτε α) να δημιουργήσετε ένα αντίγραφο του ΛΟΓΙΣΜΙΚΟΥ αποκλειστικά για σκοπούς τήρησης αντιγράφου ασφαλείας (back-up) ή αρχειοθέτησης είτε β) να μεταφέρετε το ΛΟΓΙΣΜΙΚΟ σε ένα μόνο σκληρό δίσκο υπό τον όρο ότι διατηρείτε το πρωτότυπο μόνο για σκοπούς τήρησης αντιγράφου ασφαλείας (back-up) ή αρχειοθέτησης.
Δεν έχετε δικαίωμα αναπαραγωγής του έντυπου υλικού που συνοδεύει το ΛΟΓΙΣΜΙΚΟ.

3.ΑΛΛΟΙ ΠΕΡΙΟΡΙΣΜΟΙ..
Αυτή η Άδεια χρήσης της BVRP είναι η απόδειξη παραχώρησης της άδειας άσκησης των δικαιωμάτων που παραχωρούνται με την παρούσα συμφωνία και πρέπει να τη διατηρήσετε. Απαγορεύεται η εκμίσθωση ή η ενοικίαση του ΛΟΓΙΣΜΙΚΟΥ. Επιτρέπεται, όμως, να μεταβιβάσετε οριστικά τα δικαιώματα που σας παραχωρούνται με βάση την παρούσα Άδεια χρήσης της BVRP, με την προϋπόθεση να μεταβιβάσετε το ΛΟΓΙΣΜΙΚΟ και το έντυπο υλικό που το συνοδεύει και υπό τον όρο ότι δεν κρατάτε αντίγραφα και ότι ο αποδέκτης συμφωνεί με τους όρους της παρούσας Άδειας.
Δεν επιτρέπεται να προβείτε σε αποσυμπίληση ή σε ανακατασκευή του πηγαίου ή του αντικειμενικού κώδικα του ΛΟΓΙΣΜΙΚΟΥ. Εάν το ΛΟΓΙΣΜΙΚΟ είναι έκδοση ενημέρωσης, τυχόν μεταβίβασή του πρέπει να περιλαμβάνει τόσο την ενημερωμένη έκδοση όσο και όλες τις προηγούμενες εκδόσεις.

ΠΕΡΙΟΡΙΣΜΕΝΗ ΕΓΓΥΗΣΗ.
Η BVRP εγγυάται ότι (α) το ΛΟΓΙΣΜΙΚΟ θα λειτουργεί ουσιαστικά, σύμφωνα με το έντυπο υλικό που το συνοδεύει, για μια περίοδο ενενήντα (90) ημερών από την ημερομηνία παραλαβής και ότι (β) οποιοδήποτε υλικό που συνοδεύει το ΛΟΓΙΣΜΙΚΟ θα είναι χωρίς ελαττώματα ως προς το υλικό και την εργασία κάτω από ομαλές συνθήκες χρήσης και συντήρησης, για περίοδο ενός (1) έτους από την ημερομηνία παραλαβής.
Οποιεσδήποτε σιωπηρές εγγυήσεις για το ΛΟΓΙΣΜΙΚΟ και το υλικό περιορίζονται σε ενενήντα (90) ημέρες και ένα (1) έτος, αντίστοιχα. Σε ορισμένες πολιτείες δεν επιτρέπονται περιορισμοί στη χρονική διάρκεια των σιωπηρών εγγυήσεων, συνεπώς, ο παραπάνω περιορισμός μπορεί να μην ισχύει για την περίπτωσή σας.

ΑΠΟΖΗΜΙΩΣΕΙΣ ΣΤΟΥΣ ΠΕΛΑΤΕΣ.
Η συνολική ευθύνη της BVRP και αποκλειστική σας αποζημίωση θα είναι, κατ' επιλογή της BVRP, είτε (α) επιστροφή του καταβληθέντος τιμήματος είτε (β) επιδιόρθωση ή αντικατάσταση του ΛΟΓΙΣΜΙΚΟΥ ή του υλικού που δεν ανταποκρίνεται στους όρους της Περιορισμένης εγγύησης της BVRP και το οποίο επιστρέφεται στην BVRP με ένα αντίγραφο της απόδειξης αγοράς.
Αυτή η Περιορισμένη Εγγύηση δεν ισχύει εάν η ανεπάρκεια του ΛΟΓΙΣΜΙΚΟΥ ή του υλικού είναι αποτέλεσμα ατυχήματος, καθώς και αθέμιτης ή κακής χρήσης. Η εγγύηση για το νέο ΛΟΓΙΣΜΙΚΟ, σε περίπτωση αντικατάστασης, διαρκεί για το υπόλοιπο της αρχικής εγγύησης ή για τριάντα (30) ημέρες, ανάλογα με το ποια περίοδος είναι μεγαλύτερη.

ΑΠΟΠΟΙΗΣΗ ΑΛΛΩΝ ΕΓΓΥΗΣΕΩΝ.
Η BVRP Software αποποιείται οποιαδήποτε άλλη εγγύηση, ρητή ή σιωπηρή, περιλαμβανομένων ενδεικτικά των σιωπηρών εγγυήσεων εμπορευσιμότητας και καταλληλότητας για συγκεκριμένο σκοπό, όσον αφορά το ΛΟΓΙΣΜΙΚΟ, το συνοδευτικό έντυπο υλικό και τυχόν υλικό που συνοδεύει το προϊόν.
Η παρούσα περιορισμένη εγγύηση σας παρέχει συγκεκριμένα νομικά δικαιώματα. Ενδέχεται να έχετε και άλλα δικαιώματα που διαφέρουν ανάλογα με την πολιτεία.

ΔΕΝ ΑΝΑΓΝΩΡΙΖΕΤΑΙ ΕΥΘΥΝΗ ΓΙΑ ΑΠΟΘΕΤΙΚΗ ΖΗΜΙΑ/ΔΙΑΦΥΓΟΝ ΚΕΡΔΟΣ.
Η BVRP ή οι προμηθευτές της δεν φέρουν ευθύνη σε καμία περίπτωση για οποιεσδήποτε ζημίες (περιλαμβανομένων, ενδεικτικά, της απώλειας επιχειρηματικών κερδών, της διακοπής εργασιών, της απώλειας επιχειρηματικών πληροφοριών ή άλλης χρηματικής ζημίας) που προκύπτουν από τη χρήση ή την αδυναμία χρήσης του παρόντος προϊόντος της BVRP, ακόμα και σε περίπτωση που η BVRP έχει ενημερωθεί για την πιθανότητα τέτοιου είδους ζημίας.
Σε ορισμένες πολιτείες δεν επιτρέπεται ο αποκλεισμός ή ο περιορισμός της ευθύνης για θετική ή αποθετική ζημία, εύλογη αποζημίωση ή διαφυγόν κέρδος και για το λόγο αυτό ο παραπάνω περιορισμός είναι δυνατό να μην ισχύει για την περίπτωσή σας.

ΠΕΡΙΟΡΙΣΜΕΝΑ ΔΙΚΑΙΩΜΑΤΑ ΓΙΑ ΤΗΝ ΚΥΒΕΡΝΗΣΗ ΤΩΝ Η.Π.Α.
Το ΛΟΓΙΣΜΙΚΟ και η τεκμηρίωση παρέχονται με ΠΕΡΙΟΡΙΣΜΕΝΑ ΔΙΚΑΙΩΜΑΤΑ. Η χρήση, η αντιγραφή ή η αποκάλυψη από την κυβέρνηση υπόκειται στους περιορισμούς που αναφέρονται στην υποπαράγραφο (c)(1)(ii) της διάταξης Rights in Technical Data and Computer Software στο DFARS 252.227-7013 ή στις υποπαραγράφους (c)(1) και (2) της διάταξης Commercial Computer Software -Restricted Rights στο 48 CFR 52.227-19, ανάλογα με την περίπτωση.
Κατασκευαστής είναι η BVRP Software S.A. 1bis, rue Collange 92593 Levallois Perret Cedex France.

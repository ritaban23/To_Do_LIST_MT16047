ใบแสดงลิขสิทธิ์

ต่อไปนี้คือ ข้อตกลงระหว่างคุณ (บุคคลธรรมดาหรือนิติบุคคล) ซึ่งถือเป็นผู้ใช้ขั้นสุดท้าย และ DVRP Software S.A. (BVRP)  หากคุณไม่เห็นด้วยกับเงื่อนไขของข้อตกลงฉบับนี้ กรุณาส่งคืนชุดผลิตภัณฑ์นี้พร้อมอุปกรณ์ที่มาพร้อมกัน (รวมถึงเอกสาร ป้ายชื่อหรือรายการอื่นๆ ) ให้กับบริษัทที่คุณซื้อเพื่อขอรับเงินคืนเต็มจำนวน

ใบแสดงลิขสิทธิ์ซอฟต์แวร์ของ BVRP SOFTWARE S.A.
1.การรับรองลิขสิทธิ์
ข้อตกลงลิขสิทธ์ซอฟต์แวร์ BVRP ("ใบแสดงลิขสิทธิ์") อนุญาตให้คุณใช้สำเนา 1 ชุดของผลิตภัณฑ์ซอฟต์แวร์ในเวอร์ชั่นที่ระบุข้างต้น ("ซอฟต์แวร์") บนคอมพิวเตอร์เพียงเครื่องเดียว ภายใต้เงื่อนไขที่ระบุว่า ต้องใช้ซอฟต์แวร์บนคอมพิวเตอร์เพียงเครื่องเดียวทุกครั้งไป
หากคุณครอบครองใบแสดงลิขสิทธิ์ซอฟต์แวร์หลายใบ คุณอาจใช้สำเนาซอฟต์แวร์นี้ได้ในจำนวนมากเท่ากับใบแสดงลิขสิทธิ์ของคุณ
ซอฟต์แวร์จะ "นำมาใช้" บนคอมพิวเตอร์เมื่อถูกโหลดมาไว้ในหน่วยความจำชั่วคราว (เช่น แรม) หรือติดตั้งลงในหน่วยความจำถาวร (เช่น ฮาร์ดดิสก์ ซีดีรอมหรืออุปกรณ์จัดเก็บข้อมูลอื่น ๆ) ของคอมพิวเตอร์เครื่องนั้น ยกเว้นเมื่อได้ติดตั้งสำเนาซอฟต์แวร์บนเซิร์ฟเวอร์เครือข่ายสำหรับวัตถุประสงค์หลักเพียงประการเดียวคือ ถ่ายลงคอมพิวเตอร์เครื่องอื่นที่ไม่ได้ "นำมาใช้"
หากจำนวนผู้ใช้ซอฟต์แวร์เพิ่มขึ้นเกินจำนวนใบแสดงลิขสิทธิ์ที่มีอยู่  คุณต้องมีกลไกหรือขั้นตอนที่น่าเชื่อถือเพื่อสร้างหลักประกันว่า จำนวนผู้ใช้ซอฟต์แวร์พร้อม ๆ กันจะไม่สูงกว่าจำนวนใบแสดงลิขสิทธิ์
หากติดตั้งซอฟต์แวร์ลงบนฮาร์ดดิสก์หรืออุปกรณ์จัดเก็บข้อมูลอื่น ๆ ของคอมพิวเตอร์อย่างถาวร (ที่ไม่ใช่เซิร์ฟเวอร์เครือข่าย) และผู้ใช้ 1 รายใช้คอมพิวเตอร์เครื่องนั้นมากกว่า 80% ของเวลาที่ใช้ซอฟต์แวร์ตัวนี้ บุคคลผู้นั้นอาจได้นับอนุญาตให้ใช้ซอฟต์แวร์บนคอมพิวเตอร์โน้ตบุ้คหรือคอมพิวเตอร์ที่บ้าน

2.ลิขสิทธิ์
ซอฟต์แวร์นี้เป็นของ BVRP และอยู่ภายใต้การคุ้มครองของกฎหมายลิขสิทธิ์แห่งประเทศสหรัฐอเมริกาและสนธิสัญญาระหว่างประเทศ  ดังนั้น คุณต้องปฏิบัติเสมือนหนึ่งซอฟต์แวร์นี้เป็นผลิตภัณฑ์ที่มีลิขสิทธิ์ (เช่น หนังสือหรือเทปเพลง) ยกเว้นกรณีที่คุณอาจ (ก) ทำสำเนาของซอฟต์แวร์ได้เฉพาะเพื่อใช้เป็นข้อมูลสำรอง หรือ (ข) ย้ายซอฟต์แวร์ลงในฮาร์ดดิสก์ใดฮาร์ดดิสก์หนึ่ง และเก็บซอฟต์แวร์ของจริงไว้เป็นข้อมูลสำรองเท่านั้น
คุณอาจจะไม่สามารถทำสำเนาเอกสารที่มาพร้อมกับซอฟต์แวร์เก็บไว้

3.ข้อจำกัดอื่น ๆ
ข้อตกลงลิขสิทธิ์ของ BVRP นี้ คือ ข้อพิสูจน์ของคุณเพื่อแสดงการใช้สิทธิ์ที่ได้รับการรับรองดังที่ปรากฏในเอกสาร โดยสิทธิ์นี้จำกัดเฉพาะคุณ  ห้ามดำเนินการเช่าหรือเช่าซื้อซอฟต์แวร์ แต่อาจถ่ายโอนสิทธิ์ภายใต้ข้อตกลงลิขสิทธิ์นี้ของ BVRP บนเงื่อนไขที่ระบุเป็นการถาวรว่า คุณได้ถ่ายโอนข้อตกลงลิขสิทธิ์นี้ รวมทั้งซอฟต์แวร์ และเอกสารทั้งหมดที่มาพร้อมกับผลิตภัณฑ์ โดยไม่ได้เก็บสำเนาใด ๆ ไว้ และผู้รับช่วงต่อเห็นพ้องกับข้อกำหนดและเงื่อนไขของข้อตกลงฉบับนี้
ห้ามเปลี่ยนแปลง แก้ไขซอฟต์แวร์ หากมีซอฟต์แวร์รุ่นที่ปรับปรุงอยู่ในความครอบครอง ต้องส่งมอบซอฟต์แวร์ดังกล่าวพร้อมเวอร์ชั่นก่อนหน้าด้วยทุกครั้ง

การรับประกันแบบจำกัดระยะเวลา
BVRP ขอรับประกัน (ก) การทำงานอย่างมีประสิทธิภาพของซอฟต์แวร์ตรงตามรายละเอียดที่ปรากฏในเอกสารคิดเป็นระยะเวลาเก้าสิบ (90) วันนับจากวันที่ได้รับผลิตภัณฑ์ และ (ข) ฮาร์ดแวร์ที่มาพร้อมกับซอฟต์แวร์ไม่มีความบกพร่องในด้านวัสดุที่ใช้หรืองานฝีมือภายใต้การใช้งานปกติ และบริษัทจะรับประกันเป็นระยะเวลาหนึ่ง (1) ปีนับจากวันที่ได้รับผลิตภัณฑ์
การรับประกันแบบมีนัยยะใด ๆ ของซอฟต์แวร์และฮาร์ดแวร์มีระยะคุ้มครองเก้าสิบ (90) วันและหนึ่ง (1) ปีตามลำดับ รัฐบางรัฐในสหรัฐ ฯ ไม่อนุญาตให้จำกัดระยะเวลาของใบรับประกัน  ดังนั้น เงื่อนไขข้างต้นอาจไม่ตรงกับคุณ

การชดใช้
ความรับผิดชอบเต็มของ BVRP และการชดใช้จะขึ้นอยู่กับดุลพินิจของบริษัท ซึ่งอาจอยู่ในรูป (ก) การจ่ายเงินคืนเต็มจำนวนที่จ่ายจริง หรือ (ข) ซ่อมแซมหรือเปลี่ยนซอฟต์แวร์หรือฮาร์ดแวร์ที่ไม่ตรงตามใบรับประกันแบบจำกัดระยะเวลาของ BVRP โดยผู้ซื้อต้องส่งคืนผลิตภัณฑ์ดังกล่าวพร้อมสำเนาใบเสร็จรับเงินกลับมาที่ BVRP
ใบรับประกันแบบจำกัดระยะเวลาจะกลายเป็นโมฆะหากความเสียหายของซอฟต์แวร์หรือฮาร์ดแวร์เป็นผลมาจากอุบัติเหตุ การใช้ผิดวัตถุประสงค์หรือการดัดแปลง  ระยะเวลาคุ้มครองเมื่อเปลี่ยนเป็นซอฟต์แวร์ใหม่คือ ระยะเวลาที่เหลือของระยะคุ้มครองเดิมหรือสามสิบ (30) วัน โดยพิจารณาระยะเวลาที่ยาวกว่าเป็นสำคัญ

ไม่มีการออกใบรับประกันอื่นใด
BVRP Software ขอเพิกถอนสิทธิ์ในใบรับประกันอื่น ๆ ไม่ว่าที่ปรากฏเป็นลายลักษณ์อักษรหรือโดยนัยยะ รวมถึงแต่ไม่จำกัดเฉพาะใบรับประกันแบบจำกัดระยะเวลาในเชิงการค้าหรือความเหมาะสมสำหรับวัตถุประสงค์เฉพาะซึ่งเชื่อมโยงกับซอฟต์แวร์ เอกสารและฮาร์ดแวร์ที่มาพร้อมกับผลิตภัณฑ์ 
ใบรับประกันแบบจำกัดระยะเวลานี้ทำให้คุณมีสิทธิ์ตามกฎหมายเฉพาะ แต่สิทธิ์ดังกล่าวอาจแตกต่างกันในระหว่างรัฐ

ปฏิเสธความรับผิดชอบจากความเสียหายที่ตามมา
ไม่ว่ากรณีใด ๆ ทั้ง BVRP หรือผู้จัดหาสินค้าของบริษัทจะไม่รับผิดชอบต่อความเสียหายใด ๆ ที่เกิดขึ้น (รวมแต่ไม่จำกัดเฉพาะความเสียหายอันเนื่องมาจากการขาดทุนทางธุรกิจ ความขลุกขลักทางธุรกิจ ข้อมูลทางธุรกิจสูญหายหรือความสูญเสียในด้านการเงินอื่น ๆ) อันเนื่องมาจากการใช้หรือการไม่มีความสามารถในการใช้ผลิตภัณฑ์นี้ของ BVRP แม้ BVRP ได้รับคำแนะนำถึงแนวโน้มความเป็นไปได้ที่จะเกิดความเสียหายดังกล่าว
ด้วยเหตุที่รัฐบางรัฐไม่อนุญาตให้ยกเว้นข้อจำกัดในการรับผิดสำหรับความเสียหายที่ตามมาหรือความเสียหายอันเนื่องมาจากเหตุบังเอิญ เงื่อนไขข้างต้นจึงอาจไม่ตรงกับคุณ

สิทธิอันจำกัดของรัฐบาลสหรัฐฯ
ซอฟต์แวร์และเอกสารต่าง ๆ มีสิทธิ์อันจำกัด การใช้ การลอกเลียนหรือการเปิดเผยโดยรัฐบาลต้องพิจารณาจากข้อจำกัดที่ปรากฏในวรรคย่อย (c)(1)(ii) แห่งมาตราสิทธิในข้อมูลด้านเทคนิคและซอฟต์แวร์คอมพิวเตอร์ที่ DFARS 252.227-7013 หรือวรรคย่อย (c)(1) และ (2) ของซอฟต์แวร์คอมพิวเตอร์เชิงพาณิชย์ - สิทธิ์อันจำกัดที่ 48 CFR 52.227-19 ถ้ามี
บริษัทผู้ผลิต คือ BVRP Software S.A. 1bis, rue Collange 92593 Levallois Perret Cedex France

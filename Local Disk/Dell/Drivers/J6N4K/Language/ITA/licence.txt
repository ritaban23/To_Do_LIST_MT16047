Licenza d'uso
Il presente documento rappresenta un contratto tra il detentore della licenza (utente) e la società BVRP. BVRP fornisce il presente software e ne concede la licenza d'uso. La responsabilità della scelta del software idoneo ad ottenere i risultati desiderati, nonché dell'installazione, dell'uso e dei risultati ottenuti dal software ricade sull'utente.
BVRP non vende alcun diritto sul software, se non espressamente stipulato nel presente contratto, e si riserva qualsiasi diritto che non sia stato espressamente concesso al detentore della licenza.

LICENZA
In caso di software monoutente, BVRP concede al detentore della licenza un diritto non esclusivo e non cedibile di installare, utilizzare e visualizzare il software su un unico computer. Il detentore della licenza potrà eseguire una copia del software in una qualsiasi forma leggibile su computer o stampata, allo scopo di avere una copia di riserva. L'avviso di diritto d’autore (copyright) dovrà essere riprodotto e inserito in qualsiasi copia del software. Qualsiasi decompilazione o disassemblaggio, integrale o parziale, è formalmente vietato.

SCADENZA
La licenza rimarrà in vigore fino a quando non verrà annullata. Il detentore della licenza potrà annullarla in qualsiasi momento distruggendo il software e le relative copie. Essa verrà inoltre annullata in caso di mancato rispetto da parte del detentore della licenza di uno dei termini o delle condizioni del presente contratto. Il detentore della licenza accetta di distruggere il programma e le relative copie in caso di annullamento.

GARANZIA LIMITATA
Il software viene fornito in buone condizioni senza alcun tipo di garanzia, esplicita od implicita, ivi comprese, senza che tuttavia tale limitazione sia esaustiva, le garanzie implicite per la commercializzazione o l'idoneità ad un uso particolare. Tutti i rischi relativi alle qualità e alle prestazioni del programma sono sostenuti dal detentore della licenza. In caso di difetto del programma, il detentore della licenza (e non BVRP o un agente autorizzato di PC) sosterrà tutte le spese necessarie per la localizzazione del difetto, la riparazione o la correzione. BVRP non garantisce che le funzioni contenute nei programmi corrisponderanno alle esigenze del detentore della licenza o che il funzionamento del programma non sarà soggetto ad interruzioni od errori.
Tuttavia, BVRP garantisce che i dischetti sui quali viene fornito il programma sono esenti da difetti di materiale e di assemblaggio per un periodo di trenta (30) giorni a decorrere dalla data di consegna al detentore della licenza, definita dalla copia del buono di ricevimento. L'unica responsabilità di BVRP e l'unico risarcimento dovuto al detentore della licenza sarà: 1. La sostituzione di qualsiasi dischetto che non corrisponda alla garanzia limitata di BVRP e che sarà stato restituito a BVRP o ad un agente autorizzato di PC BVRP con una copia della ricevuta del detentore della licenza o 2. Nel caso in cui BVRP o un agente autorizzato BVRP si trovi nell'impossibilità di fornire un dischetto esente da difetti di materiale e di assemblaggio, il detentore della licenza potrà rescindere il presente contratto restituendo il programma e ricevere il relativo rimborso. In nessun caso BVRP sarà ritenuta responsabile nei confronti del detentore della licenza per qualsiasi tipo di danno, ivi comprese le perdite in termini di profitto o di risparmio o i danni accidentali o indiretti a terzi derivanti dall'utilizzo o dall'impossibilità di utilizzo del programma, anche nel caso in cui BVRP o un agente autorizzato BVRP sia stato informato della possibilità di tali danni o di qualsiasi reclamo.

DISPOSIZIONI GENERALI
L'utente dichiara di avere letto il presente contratto, di averlo compreso e di accettarne i termini e le condizioni. Riconosce inoltre che tale contratto costituisce condizione integrale ed esclusiva dell'accordo e sostituisce qualsiasi proposta od accordo precedente, verbale o scritto, e qualsiasi altra comunicazione avvenuta relativamente all'oggetto del presente contratto.
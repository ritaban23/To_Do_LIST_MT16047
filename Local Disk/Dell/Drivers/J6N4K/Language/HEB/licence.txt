 רשיון


מסמך זה הוא הסכם מקומי בינך (אדם פרטי או אישיות משפטית), משתמש הקצה, לבין BVRP Software S.A (להלן: "BVRP"). אם אינך מסכים לתנאיו של הסכם זה, החזר לאלתר את אריזת הדיסק והפריטים הנלווים (לרבות החומר הכתוב, קלסרים ומיכלים אחרים) למקום שבו רכשת אותם, ותקבל החזר מלא של כספך. 

רשיון תוכנה של BVRP Software S.A.

1. הענקת רשיון.

הסכם זה להענקת רשיון תוכנה של BVRP (להלן: "רשיון") מרשה לך להשתמש בעותק אחד של הגרסה המסוימת של מוצר התוכנה המוגדר לעיל (להלן: "התוכנה"), בכל מחשב יחיד, בתנאי שהתוכנה משמשת רק במחשב אחד בלבד בכל זמן נתון. אם יש לך יותר מרשיון אחד לתוכנה, אתה רשאי להשתמש במספר עותקים של התוכנה כמספר הרשיונות שברשותך.

"שימוש בתוכנה" במחשב פירושו שהתוכנה מוטענת לזיכרון הזמני (RAM ), או  מותקנת בזיכרון הקבוע (לדוגמה, בדיסק הקשיח, סי.די רום, או כל אמצעי אחסון אחר) של אותו מחשב, ואולם התקנת עותק בשרת הרשת אך ורק לשם הזנתו למחשבים אחרים אינה מהווה "שימוש".

אם מספר המשתמשים הצפוי בתוכנה יעלה על מספר הרשיונות שברשותך, עליך להפעיל נוהל או מנגנון סבירים כדי להבטיח שמספר המשתמשים בתוכנה בו-זמנית לא יעלה על מספר הרשיונות שברשותך.

אם התוכנה מותקנת דרך קבע על הדיסק הקשיח או אמצעי אחסון אחר של מחשב (שאינו שרת הרשת), ואדם אחד משתמש באותו מחשב יותר מ- 80% (שמונים אחוז)
של הזמן, אותו אדם יהיה רשאי להשתמש בתוכנה במחשב נייד או במחשב הביתי שלו.

2. זכויות יוצרים.

התוכנה היא רכושה של BVRP והיא מוגנת ע"י חוקי זכויות היוצרים בארה"ב וע"י סעיפי האמנה הבינלאומית. משום כך אתה מתחייב לנהוג בתוכנה כבכל חומר אחר המוגן ע"י זכות יוצרים (כדוגמת ספר, או תקליט מוזיקה). עם זאת, אתה רשאי  (א) להכין עותק אחד של התוכנה למטרות גיבוי או שמירה בארכיון , או (ב) להעביר אותה לדיסק קשיח יחיד, בתנאי שאתה שומר את המקור למטרת גיבוי או שמירה בארכיון בלבד.

אינך רשאי להעתיק את החומר הכתוב הנלווה לתוכנה.

3. הגבלות אחרות.

הסכם רשיון זה עם BVRP הוא הוכחה שאתה רשאי להשתמש בזכויות הקבועות בו, ועליך לשמור אותו ברשותך. אינך רשאי להשכיר או להחכיר את התוכנה, אולם אתה רשאי להעביר את זכויותיך בהסכם רשיון זה לשימושו הקבוע של אחר, בתנאי שתעביר איתן  את הסכם הרשיון, את התוכנה ואת כל  החומר הכתוב הנלווה אליה, ובתנאי שלא תשמור שום עותק לעצמך ושמקבל הרשיון הסכים לתנאי הסכם רשיון זה.
אינך רשאי לבצע בתוכנה הנדסה מהופכת (reverse engineering) דקומפילציה  או שחזור לשפת סף (disassemble). אם התוכנה היא עדכון, תכלול ההעברה  את העדכון ואת כל הגרסאות הקודמות.  


אחריות מוגבלת.

BVRP ערבה בזאת ש: (א) התוכנה תפעל באופן מהותי בהתאם לחומר הכתוב הנלווה לתקופה של תשעים (90) יום מיום קבלתה;  (ב) כל חומרה הנלווית לתוכנה תהיה נקיה מפגמים בחומרים ובעבודה, כשהיא בשימוש ובשירות רגילים וסבירים, לתקופה של שנה אחת (1) מיום הקבלה.

כל אחריות משתמעת על התוכנה והחומרה מוגבלת לתקופה של 90 (תשעים) יום
ושנה אחת, בהתאמה. מדינות מסוימות אינן מרשות לקבוע מגבלות על משכה של ערבות משתמעת, כך שייתכן שמגבלה זו אינה חלה עליך.

סעדים ללקוח.

כל אחריותה של BVRP, והסעדים היחידים העומדים לרשותך על פי הסכם זה יהיו, לפי בחירתה של BVRP, (א) החזר של הסכום ששילמת; או (ב) תיקון או החלפה של התוכנה או החומרה שלא עמדו באחריות המוגבלת של BVRP, ואשר יוחזרו ל-BVRP בצירוף הקבלה.

אחריות מוגבלת זו בטלה אם הכשל של התוכנה או החומרה נגרם כתוצאה מתאונה, שימוש לא נכון או שימוש שלא בהתאם להוראות.  האחריות לכל החלפה כאמור תהיה מוגבלת לתקופה שנותרה עד תום האחריות המקורית או לתקופה של 30 יום, בהתאם לתקופה הארוכה שבהן.

 היעדר ערבויות אחרות.

חברתSoftware  BVRP מצהירה ומבהירה, כי היא אינה מעניקה כל ערבויות נוספות, מפורשות או משתמעת, לגבי הסחירות או ההתאמה למטרה מסוימת של התוכנה, החומר הכתוב, וכל חומרה נלווית..

ערבות מוגבלת זו מעניקה לך זכויות חוקיות מוגדרות. בנוסף עשויות להיות לך זכויות אחרות, המשתנות ממדינה למדינה.

היעדר  אחריות לנזקים עקיפים. 

BVRP או סוכניה לא יהיו אחראים בשום מקרה לכל נזק שהוא (לרבות, אך לא רק, נזק של אובדן רווחים בעסק, הפרעה במהלך העסקים, אובדן מידע עסקי, או כל אובדן אחר בעל משמעות כספית) שינבעו מהשימוש או מחוסר היכולת להשתמש במוצר זה של BVRP, וזאת אפילו במקרה ש-BVRP קיבלה הודעה על האפשרות שנזק כזה עלול להיגרם.

מאחר ומדינות מסוימות אינן מרשות פטור מאחריות לנזקים עקיפים מקריים, הגבלת האחריות בסעיף זה עשויה לא לחול עליך.

זכויות מוגבלות בהתאם לחוק בארה"ב.

התוכנה והתיעוד הנלווה מסופקים עם  זכויות מוגבלות. השימוש, ההעתקה או הגילוי ע"י הממשלה כפופים למגבלות שנקבעו  בסעיף משנה c(1)ii לסעיף "הזכויות במידע טכני ובתוכנת מחשב" ב- DFARS 252.227-7013 או בסעיפי משנה  c(1) (2)של "תוכנת מחשבים מסחרית -זכויות מוגבלות" ב- 48 CFR 52.227-19 ,ככל שהם חלים על הסכם זה.

היצרן הוא BVRP Software S.A , 1bis, rue Collange 92593 Levallois Perret Cedex France.
